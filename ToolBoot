[
  {
    "ورزشی": "عبدالمهدی نصیرزاده رئیس فدراسیون بدنسازی و پرورش اندام درباره ابطال نتیجه انتخابات ریاست این فدراسیون از سوی دیوان عدالت اداری گفت:  این رای تجدید نظر بوده و وزارت ورزش نیز پاسخ لازم را به رای دیوان عدالت اداری انجام داده است. حتی اگر یک رأیی که فرد مدنظر داده مورد نظر قرار نگیرد، باز هم نتیجه 28 بر 14 می‌شود و تغییری در سرنوشت انتخابات ندارد.\nوی افزود: ما در فدراسیون در این موضوع دخالتی نداریم و معاونت قهرمانی و همچنین معاونت حقوقی وزارت ورزش باید در این باره اظهار نظر لازم را انجام دهند."
  },
  {
    "ورزشی": "دیدارهای دوم مرحله گروهی مسابقات جام جهانی فوتسال 2021 لیتوانی، از امشب (چهارشنبه) با برگزاری بازی‌های گروه‌های A و B پیگیری آغاز خواهد شد و تیم ملی ایران جمعه شب مقابل آمریکا صف‌آرایی می‌کند.\nبا اعلام سایت فیفا؛ طارق الخطابی از کشور مصر به‌عنوان سرداور این مسابقه انتخاب شده است. همچنین سدریک پلیسیر از کشور فرانسه و نیکولا یلیچ از کرواسی، داور‌های دوم و سوم این مسابقه خواهند بود. محمد حسن از مصر به‌عنوان داور چهارم بازی فعالیت می‌کند و ران آن از چین، داور رزرو مسابقه خواهد بود."
  },
  {
    "ورزشی": "کره جنوبی با 3 تیم، بیشترین نماینده را در مرحله یک چهارم نهایی لیگ قهرمانان آسیا دارد.\nدر ادامه مسابقات لیگ قهرمانان آسیا، از ساعتی پیش تیم جونبوک موتورز کره جنوبی به مصاف بی جی پاتوم یونایتد از کشور تایلند رفت و در یک بازی سخت به برتری دست یافت."
  },
  {
    "ورزشی": "روز گذشته تیم فوتبال استقلال از دبی به تهران بازگشت و در فرودگاه امام(ره) فردی که مدعی بود هوادار استقلال است به پرویز مظلومی عضو هیات مدیره این باشگاه توهین های زننده ای انجام داد.\nاین فرد در حالی که دوربین موبایل خود را روشن کرده بود از فحاشی به مظلومی مشغول فیلمبرداری شد تا بلکه عضو هیات مدیره استقلال واکنشی به توهین وی داشته باشد اما مظلومی بدون پاسخگویی راهی در خروج از فرودگاه شد."
  },
  {
    "ورزشی": "تیم بسکتبال شهرداری بندرعباس به دلیل بدهی زیاد به بازیکنان و فدراسیون، منحل شد.\n\nتیم بسکتبال شهرداری بندرعباس که سال گذشته به عنوان نماینده استان هرمزگان در لیگ برتر حضور داشت، به دلیل داشتن بدهی زیاد منحل شد و در فصل جدید لیگ شرکت نمی‌کند."
  },
  {
    "ورزشی": "تیم فوتبال استقلال پس از حذف از لیگ قهرمانان آسیا، باید خودش را برای فصل جدید لیگ برتر آماده کند. آبی‌پوشان در حالی در مرحله یک هشتم نهایی لیگ قهرمانان آسیا به مصاف الهلال عربستان رفتند که نفرات جدیدی مثل جعفر سلمانی، عارف آقاسی، زبیر نیک‌نفس، امیرحسین حسین‌زاده و ... در ترکیب حضور داشتند.\nبا توجه به اینکه لیگ بیست‌ویکم از 27 مهرماه آغاز می‌شود، فرهاد مجیدی به فکر برطرف کردن نقاط ضعف تیمش و گرفتن چند بازیکن جدید است. بسیاری از بازیکنان داخلی قراردادهای خود را با تیم‌های‌شان بسته‌اند و شرایط برای جذب نفرات داخلی کمی سخت است. مجیدی و کادر فنی استقلال به دنبال بررسی شرایط جذب چند بازیکن خارجی هستند تا بلکه بتوانند در پست هافبک میانی و مهاجم بازیکن به خدمت بگیرند."
  },
  {
    "ورزشی": "بارسلونا دیشب برابر بایرن هم حرفی برای گفتن نداشت و بازنده تمام عیار بود. بایرنی ها سه گل در نیوکمپ زدند تا شروعی توفانی در لیگ قهرمان داشته باشند و بارسا با این باخت خانگی نشان داد که فعلا در زمره مدعیان نیست.\nرونالد کومان سرمربی بارسا در پایان بازی گفت:« داشته های ما همین است و باید چند هفته بگذرد تا دمبله، فاتی و آگوئرو با رهایی از مصدومیت بتوانند به جمع مان اضافه شده و تیم را تقویت کنند. امشب فقط سه مهاجم داشتم و از لحاظ تاکتیکی نیز مقاطعی بازی تحت کنترل ما بود ولی شیوه بازی بایرن ترسناک بود و الان تیم کاملا بهتری نسبت به ما محسوب می شوند.»"
  },
  {
    "ورزشی": "تیم‌های یانگ بویز و منچستریونایتد امشب در اولین بازی مرحله گروهی فصل جدید لیگ قهرمانان اروپا در ورزشگاه وانکدورف سوئیس به مصاف هم رفتند.\nپیش از شروع این مسابقه و در زمان گرم کردن بازیکنان دو تیم اتفاق عجیبی افتاد. در این لحظه شوت کریستیانو رونالدو  با برخورد به یکی از اعضای کادر امنیتی ورزشگاه سبب مصدومیت وی در کنار زمین شد. نکته جالب این است پس از این اتفاق فوق ستاره پرتغالی منچستریونایتد به سمت این فرد مصدوم رفت و از وی دلجویی کرد."
  },
  {
    "ورزشی": "مدافع آبی اناری ها از شکست برابر بایرن ناراحت است و اعتراف کرد که این تیم شانس قهرمانی در فصل جاری لیگ قهرمانان را ندارد.\n\nبارسلونا فصل جدید لیگ قهرمانان اروپا را ناامید کننده آغاز کرد و در نیوکمپ با سه گل برابر بایرن شکست خورد.\nپیکه بعد از بازی گفت: این یک نتیجه بد بود. ما خودمان را گول نمی زنیم و باید اعتراف کرد که از شانس های قهرمانی نیستیم. تا قبل از گل نخست بایرن بازی پایاپای بود. گل دوم حریف کار ما را تمام کرد و بعد از آن ناامید کننده بودیم.\nاو ادامه داد: باید دید که در ادامه فصل چه اتفاقاتی خواهد افتاد. ما چند بازیکن غائب داریم. با بازگشت عثمان دمبله و آنسو فاتی شرایط بهتر خواهد شد. درست است که ما از شانس های قهرمانی نیستیم اما ممکن است که قهرمان شویم. در بسیاری از رقابت ها شانس قهرمانی نبوده ایم اما در نهایت قهرمان شده ایم و به همین خاطر باید تلاش کرد. به هر حال ما بارسلونا هستیم و ناامید نمی شویم."
  },
  {
    "ورزشی": "محمد مومنی درخصوص شکست حذف استقلال از لیگ قهرمانان آسیا پس از شکست 2 بر صفر مقابل الهلال اظهار داشت: الهلال با وجود بازیکنان بزرگی که داشت، تیم چندان مطرحی نبود و اگر استقلال شاکله تیم قبلی خود را حفظ می‌کرد، نتیجه بهتری می‌گرفت. به‌جز امیرحسین حسین‌زاده، بازیکنان جدید در حد نام استقلال نیستند و به نظرم تیم ملی، مجیدی را به اشتباه انداخت. نمی‌دانم جعفر سلمانی چگونه به تیم ملی دعوت شده و به استقلال آمده است.\nوی با بیان اینکه بازیکنان جدید نتوانستند نیازهای استقلال را برطرف کنند، تصریح کرد: وریا غفوری هم هماهنگی لازم را نداشت و دیدیم که دفاع استقلال روی گل دوم الهلال باز شد. مرادمند در گل اول در زمان بدی لیز خورد و بازیکنان بزرگ در این مواقع، حق اشتباه ندارند. استقلال تعویض‌های موثری داشت و قاسمی‌نژاد نشان داد می‌تواند به استقلال کمک کند. عدم هماهنگی در تیم دیده می‌شد و بازیکنان یا از فرصت‌های خود استفاده نکردند، یا دروازه‌بان الهلال عملکرد خوبی داشت."
  }
]
